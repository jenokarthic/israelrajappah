---
author: Uravugal
categories: testing123
date: 2015-01-08T15:35:03+05:30
endDate: null
img: 6.jpg
startDate: null
tags: 
  - message
title: நீயும் நானும்
venue: null
video: null
---
என்ன சாரா, சாப்பிட சூடா சுண்டல் வாங்கி கொடுத்தா, அதை சாப்பிடாம அந்த பேப்பர்ல என்ன பாத்துட்டு இருக்க?
ஒரு செல்போன் வாங்கினா 10 செல்போன் இலவசமா கொடுக்கிறாங்கனு போட்டிருக்கு, அததாங்க பார்த்துக்கிட்டு இருந்தேன்.
இப்படிப்பட்ட விளம்பரம் தான் தினமும் வருதே.. ஒவ்வொரு நாளும் எத்தன புது மாடல் செல்போன் வருது. இன்னைக்கு தான் செல்போன் வைத்திருக்காத ஆட்களே இல்லையே.
<!--more-->
ஆமாங்க ஸ்கூல் போகிற சின்ன பசங்க கூட செல்போன் வெச்சிருக்காங்க. காலேஜ் பிள்ளைகள் சொல்லவே வேண்டாம். லேட்டஸ்ட் மாடல் செல்போன் வாங்கி கொடுத்தா தான் அவங்க உலகமே சுத்தும், சரியா சொன்ன சாரா...இன்னைக்கு வாலிப பிள்ளைங்க இந்த செல்போன்ன தான் அவங்க உலகமாக நினைச்சிட்டு இருக்காங்க... காலையிலமுழிக்கிறதும் செல்போன்ல தான். நைட் தூங்கும் வரைக்கும் செல்போன் தான் எல்லாமே.

Facebook, Orkut, Twitter, What App, Viberனு பல விஷயங்கள் ஒவ்வொரு நாளும் புதுசு புதுசா அறிமுகமாகிறது. பிள்ளைங்களும் அதுவே கதினு மாறிட்டாங்க. இன்னைக்கு அவங்க பேசுகிறதே Chattingல தான். தங்கள் மன நிலையை face bookல Status ஆ போட்டு பகிர்ந்துக்கிறாங்க. உண்மையான நண்பர்களை விட face book friends தான் அதிகமாக இருக்கிறாங்க. அதுலேயும் அவங்க எதிர்பார்த்த அளவு likesம் commentsம் வரலேனா பிள்ளைங்க ரொம்பவே சோர்ந்து போயிடுறாங்க.

அது தாங்க ரொம்ப கவலையா இருக்கு.......வீட்ல இருக்கிறங்க கூட பேசுறது கூட அவங்களுக்கு ரொம்ப கஷ்டமா இருக்கு. வீட்டுக்கு யாரும் வந்தாலும் இரண்டு வார்த்தை தான் பேசுறாங்க...... அடுத்த நிமிஷமே செல்போன்ல மூழ்கிடுறாங்க. சின்னபிள்ளைகளும் செல்போன்லையும் கம்ப்யூட்டர்லயும் விளையாடுற விளையாட்டுகள் தான் விரும்புறாங்க.

ஆமா சார இன்னைக்கி பிள்ளைங்க நாலு பேர் ஒரு இடத்தில சேர்ந்தா அதிகபட்சம் 1 மணி நேரம் ஓடியாடி விளையாடினாலே அது அதிசயமா இருக்கு. அவங்க பேச்சே கம்ப்யூட்டர், செல்போன் கேம்ஸ் பத்தி தான் இருக்கு. ஆனா.... இது பிள்ளைகள் மட்டும் செய்ற தப்பில்லை சாரா, பெற்றோருக்கும் இதுல பெரிய பங்கு இருக்கு.

நீங்க சொல்றது சரி தாங்க..... பிள்ளைங்க தொந்தரவு செய்யாம இருந்தா போதும்னு அவங்க கையில் ஒரு ஸ்மார்ட்போனையோ, டேப்லட்டையோ திணிச்சிட்டு போயிடுறாங்க. அது எவ்ளோ பெரிய தப்புன்னு ஏன் அவங்களுக்கு புரியல?

செல்போங்களாக ஏற்படும் தீமைகள் என்னவென்று அவங்களுக்கு தெரியல சாரா. சமீபத்தில் நான் படித்த ஒரு விஷயத்தை சொல்றேன். அதாவது செல்போன் உபயோக்கும் போது குனிஞ்சே இருக்கிறதால நம்ம முதுகு தண்டுவடம் பாதிக்கப்படுகிறது. இந்த விஷயம் ஓரளவு பல பேருக்கு தெரியும். ஆனா நாம் எந்த அளவுக்கு குனிகிறோம்னு கணக்கெடுத்துப் பார்த்தா 60டிகிரி அளவுக்கு குனிகிறோம். அதாவது ஒரு எட்டு வயது
குழந்தைய நம்ம கழுத்தில உட்கார வெச்சுட்டு வேலை பார்க்கிறதுக்கு சமம். ஒரு நபர் ஒவ்வொரு நாளும் இரண்டு முதல் நாலு மணி நேரம் இதே நிலையில நிற்கிறாங்கன்னும் இது பெரிய பாதிப்புகளை உண்டு பண்ணும்னும் மருத்துவர்கள் சொல்றாங்க.

இத்தனை பாதிப்புகள் உண்டாக்கும் செல்போனை பெற்றோர் ஏன் பிள்ளைகளுக்கு வாங்கி தராங்க? அதுவும் சின்ன பிள்ளைகளுக்கு? இந்த செல்போன் கண்களையும் பாதிக்குமாமே?

ஆமா சாரா..... செல்போன்ல இருந்து வரும் வெளிச்சம் அதுவும் இரவு நேரத்தில் உபயோக்கும் போது அந்த வெளிச்சம் செல்போன அணைத்த பின்னும் 2 மணி நேரம் நம் கண்களுக்கு உள்ளேயே இருக்குமாம். இதனால் கண்களில் வலி, எரிச்சல் எல்லாம் உண்டாகி கண்களுக்கு பாதிப்பு வருகிறது. அது மட்டுமில்லாம இரவு வெகு நேரம் செல்போன் உபயோகிப்பதால் தூக்கமும் கெடுது. ஆழமான உறக்கம் வராததால மனிதர்கள் உடலளவுல பல பாதிப்புகள் சந்திக்கிறாங்க.

நானும் பேப்பர்ல படிச்சேன் தைவான் நாட்டில் ஒரு கணக்கெடுப்பு நடத்தி இருக்காங்க. அதுல 90 சதவீதத்திற்கும் அதிகமான பிள்ளைகள் செல்போன் மற்றும் கம்ப்யூட்டர் உபயோகிப்பதாக தெரிய வந்திருக்கு. பிள்ளைங்க இதற்கு அடிமைப்பட கூடாது அப்படின்னு அந்த நாட்டு அரசாங்கம் பல சட்டங்கள் கொண்டு வந்திருக்காங்க பெற்றோருக்கு அபராதம் விதிக்கப்படும்னு அறிவிப்பு செய்திருக்காங்க. அதே மாதிரி நம்ம நாட்டிலேயேயும் கடுமையான சட்டங்கள் கொண்டு வரனும்.

அதுக்காக செல்போன்கள், கம்ப்யூட்டர்கள் எல்லாமே மோசமானது. ஆபத்தானதுனு சொல்ல முடியாது சாரா, அதுலேயும் பல நன்மைகள் இருக்க தான் செய்யுது. ஆனா அளவுக்கு மிஞ்சினால் அமிர்தமும் நஞ்சுங்கிற மாதிரி அவசியம் தெரிஞ்சு அளவோட உபயோகப்படுத்தினா எல்லாமே நல்லது. எல்லாருக்கும் நல்லது.

பிள்ளைகள் எல்லா நேரமும் கண்காணிப்பில் வெச்சு இருக்கனும். செல்போன்லயும் கம்ப்யூட்டர்லயும் என்ன பார்க்கிறாங்க, என்ன செய்றாங்கன்னு கவனிச்சிட்டே இருக்கனும். சின்ன வயசிலே பிள்ளைகளுக்கு சொந்தமா செல்போன் வாங்கி கொடுக்கிறது தப்பு. ரொம்ப அவசியம்னா சாதாரண மாடல் செல்போன் வாங்கி தரலாம். பிள்ளைங்க எங்க இருக்காங்க. பத்திரமா இருக்கிறாங்களான்னு தெரிஞ்சிக்க அது போதுமே.

இண்டர்நெட் வசதியோட இருக்கிற செல்போன் வாங்கி கொடுக்கிறதற்கு பதிலா வீட்ல இருக்கிற கம்ப்யூட்டர்ல அந்த வசதியை செஞ்சு தரலாம். கம்ப்யூட்டரையும் பொதுவான ஒரு அறையிலே வைக்கனும். பெற்றோர் கவனம் நம்ம மேல் இருக்குது அப்படினு பிள்ளைங்க உணரனும், பிள்ளைங்க மட்டும் இல்லைங்க இன்னைக்கு பெரியவங்க. பிறந்த நாளோ, திருமண நாளோ இல்ல வேற எந்த விஷேசமோ நேர்ல போய் வாழ்த்து சொல்ல முடியாது தான் ஆனா ஒரு போன் பண்ணி பேசலாமில்ல. அதெல்லாம் கிடையாது Face bookலயோ, Whats appலயோ, ஒரு message போடுறதே பெரிய விஷயம்னு நினைக்கிறாங்க. நாமும் அப்படி தாங்க இருக்கோம் சில சமயத்தில, எதுவானாலும் சரி எந்நேரமும் செல்போன்லயும், கம்ப்யூட்டர்லயும் இருக்கிறது. உடலயும், மனதையும் பாதிக்கும். இதை பிள்ளைகளுக்கு புரிய வைக்கனும். ஒவ்வொரு நாளும் சில மணி நேரங்கள் மட்டுமே இவைகலை பயன்படுத்த அனுமதிக்கனும்.

ஆமா சாரா கர்த்தர் நமக்கு கொடுத்த பிள்ளைகளுக்கு நாம் தான் முன்மாதிரியா இருக்கனும். இந்த Androidயுகத்தில் ஒவ்வொரு நாளும் சில மணி நேரங்கள் ஒதுக்கி பிள்ளைகளுக்காக நாம் இன்னும் அதிகமாக ஜெபிக்கனும். Technological communicationஐவிட Heavenly communication ரொம்ப முக்கியங்கிறதை நாம் பிள்ளைகளுக்கு கத்துக் கொடுக்கனும்

ஆமாங்க, நீங்க சொல்றது சரிதான், ஆனா நீங்க வாங்கி கொடுத்த சுண்டல் ஆறிப்போச்சு. இன்னொரு பார்சல் கிடக்குமா?

என்ன சாரா மறுபடியு ஒரு பேப்பரப் பார்த்து திரும்பவும் ஆரம்பிக்க போறீயா?

......