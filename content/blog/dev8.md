---
author: Uravugal
categories: testing123
date: 2015-01-08T15:35:03+05:30
endDate: null
img: 3.jpg
startDate: null
tags: 
  - message
title: நான் நீயாக இருந்தால்
venue: null
video: null
---

மனிதன் தனிமையாயிப்பது நல்லதல்ல என்று கருதி ஆண்டவர் மனிதனுக்கு எல்லா விதங்களிலும் பொருந்தக் கூடிய ஏற்ற துணையை (Perfect Companion) உருவாக்கினார். ஆண்டவர் உருவாக்கின எல்லா நன்மைகளையும் தீமையாக மாற்றுவதை தீவிரமாக செய்யும் பிசாசானவன் குடும்பத்தையும் விட்டு வைக்கவில்லை.
<!--more-->
எந்த கணவனும், தன்னுடைய மனைவியை அல்லது எந்த மனைவியும் தன்னுடை கணவனை 100% புரிந்ததாக சரித்திரம் இல்லை. பெண்ணாக பிறந்தால் தான் பெண்ணின் அருமை தெரியும் என்று மனைவிகளும், ஆணாக பிறந்தால் தான் கஷ்டம் புரியும் என்று கணவர்களும் சாதாரணமாக சொல்வதை நாம் கேட்லகாம்.

நீங்கள் அதை செய்யவில்லை, இதை கேட்கவில்லை என ஒருவரையருவர் குற்றம் சாட்டும்போது, கிடைக்காத தீர்வுகள் நானாக இருந்தால் என்ன செய்திருப்பேன் என்று கூறும்போது கிடப்பதற்கு வாய்ப்பிருக்கிறது. ஒரு கணவனுடைய எதிர்ப்பார்ப்புகளையும் மனைவியுடைய எதிர்பார்ப்புகளையும் நேரிடையாக சொல்லாமல், நானாக இருந்தால்இதைத்தான் செய்திருப்பேன் என்கிற கோணத்தில் எழுதியிருக்கிறோம். கொஞ்சம் தான் எழுதியிருக்கிறோம். வித்தியாசமான சூழ்நிலைகள் வரும்போது உன்னிடத்தில் நான் இருந்தால் இதை செய்திருப்பேன் என சொல்லுங்கள். ஒருவருக்கொருவர் சொன்னதை எதிர்பார்ப்பாக எடுத்துக் கொண்டு செயல்படுத்த ஆரம்பிப்போம். கர்த்தராகிய இயேசு
கிறிஸ்து நமக்கு ஜெயத்தை தருவாராக.

நான் மனைவியாக இருந்தால்..
1. நான் மனைவியாக இருந்தால் என் கணவரையும், அவருடைய வேலையையும் புரிந்து கொள்வேன் (If I am a wife I'll try to understand my husband and his work)
கணவனுடைய ஆளத்துவம், பிண்ணனியம், வளர்ப்பு முறை, சுபாவங்கள் வேலைப்பளுக்கள், இதனால் வரும் அழுத்தங்கள் போன்றவற்றை ஒரு மனைவி அறிந்திருப்பது மிக மிக அவசியம், வேலைப்பளுவினால், பொருளாதார நெருக்கடிகளினால் வரும் அழுத்தங்களை சமாளிக்க முடியாத போது, மனைவி பேசுகிற, செய்கிற சிறு சிறு காரியங்கள் பெரிய பாதிப்பை உண்டு பண்ண வாய்ப்ப்பிருக்கிறது. புரிந்து கொள்ளுதல் மிக மிக அவசியம், ஆகவே நான் மனைவியாக இருந்தால் என்னுடைய கணவனை புரிந்து கொள்வேன்.

2. நான் மனைவியாக இருந்தால் என் கணவனை எனக்கு தலைவராக ஏற்றுக்கொள்வேன். (If II am wife, I'll accept my husband as my leader)
எல்லாருக்கும் நம்மை வழிநடத்த ஒரு தலைவர் தேவை. ஒரு கணவனுக்கு திறமைகள் இருக்கிறதோ இல்லையோ, குடும்ப அமைப்பில் அவரைத்தான் ஆண்டவர் தலைவராக ஏற்படுத்தியிருக்கிறார். ஒரு மனைவி தன்னுடைய கணவனை தன் வாழக்கையின் எல்லா
பகுதிகளுக்கும் தலைவராக ஏற்றுக்கொண்டால், தானாகவே பரிசுத்த வேதாகமம் போதிக்கும் கீழ்ப்படிதல், கனம் பண்ணுதல் வழிநடத்துதலை ஏற்றுக் கொள்ளுதல் போன்றவை பெருக ஆரம்பிக்கும், கீழ்ப்படிதலும், ஏற்றுக்கொள்ளுதலும், பெண்மைக்கு இழுக்கு அல்ல, கூடுதல் அழகை தரும். ஆகவே, நான் மனைவியாக இருன்ந்தால் என் கணவனை என் தலைவனாக ஏற்றுக் கொள்வேன்.

3. நான் மனைவியாக இருந்தால் என் கணவனுடய சிறந்த தோழியாக இருப்பேன். (If I am a wife, I'll be try best friends to my husband)
ஆண்டவர், ஆதாழுக்கு தரம் ஒரு படி குறைந்த பெண்ணை மனைவியாக கொடுக்கவில்லை, சரீரம், உணர்ச்சி, சிந்தனை, ஆவிக்குரிய காரியங்கள் போன்ற எல்லா பகுதிகளுக்கும் பொருந்தக்கூடிய ஏற்ற துணையை தான் கொடுத்தார். திருமணத்திற்கு பின்பும் நண்பர்களோடு நேரங்களை செலவழிக்கும் பழக்கம் ஆண்களுக்கு உண்டு. அது மாற மனைவி சிறந்த தோழியாக மாறுவது மிகவும் அவசியம். எல்லா விஷயங்களிலும் பொருந்தக்கூடிய ஏற்ற தோழியாக, துணையாக இருப்பது, குடும்ப நெருக்கத்தை அதிகரிக்கும், கருத்துப் பரிமாற்றம், உணர்வுகளை புரிந்த கொள்ளுதல், வேலைகளில் சிறு சிறு உதவிகள் செய்தல், அன்பை வெளிப்படுத்துதல் தோழமைக்கு மிகவும் அவசியம். ஆகவே, நான் மனைவியாக இருந்தால் என் கணவனுடைய சிறந்த தோழியாக இருப்பேன்.

4. நான் மணைவியாக இருந்தால் என் கணவனை முழுவதுமாக நம்புவேன். ((If I am a wife I'll trust my husband completely)
சந்தேகம், நம்பமுடியாத சூழ்நிலைகள் குடும்பத்திற்கு எப்போதுமே பெரிய ஆபத்தாக வரும். சந்தேகம் வரும்படி நடந்து கொள்வது, காரியங்களை செய்வது, ஒரு கணவனுடைய பெரிய தவறு. அதே நேரத்தில் ஒரு மனைவி தன்னுடைய கணவனை முழு நிச்சயமாய் நம்ப ஆரம்பிக்கும்போது, நம்பிக்கை ஒரு நாளும் வீண்போகாது. உறவுகளில், பொருளாதார விஷயங்கலில், பழக்க வழக்கங்களில் ஒரு மனைவி தன் கணவனை
நம்ப வேண்டும். ஆகவே, நான் மனைவியாக இருந்தால் என் கணவனை முழு நிச்சயமாய் நம்புவேன்.

5. நான் மனைவியாக இருந்தால் என் கணவரின் பாலியல் தேவைகளை பூர்த்தி செய்வேன்.((If I am a wife I'll fulfil my husband's sexual desires)
பாலியல் பிரச்சனைகள் இன்றைய சமுதாயத்தில் ஒரு தீவிர பிரச்சனை. பாலியல் பிரச்சனைகளில் சிக்குபவர்கள் பொதுவாக மனைவியோடு நல்ல உறவில் இல்லாதவர்கள் தான். தன்னுடைய கணவவை வேறு ஏதோ சில காரணங்கலுக்காக பழிவாங்க வேண்டும் என்ற நோக்கத்தில் அநேக மனைவிகள் பாலியல் உறவுகளுக்கு மறுப்பு தெரிவிப்பது உண்டு. பெண்களை விட ஆண்களுக்கு பாலியல் உணர்வுகலும் தூண்டுதலும் அதிகம். ஒரு மனைவியின் செயல் கனவனை தவறான வழிக்கும் நடத்தும் பெரிய ஆபத்து உண்டு. ஆகவே தான், மனைவி தன்னுடைய சரிரத்திற்கு அதிகாரியல்ல, புருஷனே என வேதம் போதிக்கிறது. ஆகவே நான் மனைவியாக இருந்தால் என் கணவரின் பாலியல் தேவைகளை
மனப்பூர்வமாய் பூர்த்தி செய்வேன்.

6. நான் மனைவியாக இருந்தால் என் கணவருக்கு எல்லா விதத்திலும் ஆதரவாக இருப்பேன்.(If I am a wife, I'll back up my husband and support him)
ஒவ்வொரு ஆணின் வெற்றிக்கு பின்பும் ஒரு பெண் இருப்பதாக பழமொழி உண்டு. இது தாயையோ, மனைவியோ மனதில் வைத்து தான் சொல்லப்பட்டிருக்கும் என நினைக்கிறேன். நீதிமொழிகள் 31ம் அதிகாரத்தில் ஒரு பெண்ணின் சிறப்பியல்புகள் தெளிவாக பட்டியலிடப்பட்டுள்ளன. ஒரு ஆணைவிட பெண் தான் ஒரே நேரத்தில் பல வேலைகளை தெளிவாக செய்யமுடியும் என்பது நிரூபிக்கப்பட்ட ஒன்று. வீட்டைக் குறித்தோ, பிள்ளைகளை குறித்தோ ஒரு கணவன் அதிகம் கவலைப்படாதபடிக்கு ஒரு மனைவி பார்த்துக் கொண்டால் அந்த கணவன் சிறப்பாக செயல்படுவது அதிக நிச்சயம், தன்னுடைய கணவன் சோர்ந்துபோகும்போது உற்சாகப்படுத்தி, ஊக்குவிக்கிற மனைவி தன் கணவன் சாதிக்கிறதை பார்க்க முடியும். ஆகவே, நான் மனைவியாக இருந்தால் எல்லாவிதத்திலும் என் கணவருக்கு ஆதரவாக இருப்பேன்.

7. நான் மனைவியாக இருந்தால் என் கணவரோடு சேர்ந்து வீட்டில் ஆவிக்குரிய சூழ்நிலையை உருவாக்குவேன்.((If I am a wife, along with my husband, I'll creates Spiritual atmosphere at my home)
ஆவிக்குரிய சூழல் தான் இன்றைய எல்லா பிரச்சனைகளுக்கும் தீர்வு. ஆண்டவரைத் தேடுவதும் அவரை மையப்படுத்தி வாழ்வதும், வேத சத்தியத்திலே பிள்ளைகள் நடத்தப்படுவதும் நமக்கும், அடுத்த சந்ததிக்கும் மிகவும் நல்லது. குடும்பத்தை வழி நடத்த வேண்டிய பொறுப்பு தலைவனாகிய கணவனுக்குத் தான். ஆனால் அவருக்கு ஒரு உதவித் தலைவன் தேவை. குடும்ப ஜெபம், வேத சத்தியங்களை கதைகளாக கூறுதல் போன்றவற்றில் ஒரு குழு வேலை (Team work) மிகவும் அவசியம். ஆண்டவரை மையப்படுத்தி வாழுகிற குடும்பங்களில் பிசாசின் தந்திரங்கள் அதிகம் செயல்பட முடிவதில்லை. ஆகவே, நான் மனைவியாக இருந்தால் என் கணவரோடு சேர்ந்து வீட்டில் ஆவிக்குரிய சூழ்நிலையையை உருவாக்குவேன்.

நான் கணவனாக இருந்தால்....
1. நான் கணவனாக இருந்தால் என்னுடைய அன்பை என் மனைவியிடம் பல விதங்களில்வெளிப்படுத்துவேன். (If I am husband, I will express my love in different ways)
ஒரு மனைவி திருமணமான புதிதில் மட்டுமல்ல, தன் வாழ்நாள் முழுவதும் தன் கணவனிடமிருந்து எதிர்பார்க்கிற அதிக முக்கியமான காரியம் அன்பு ஒன்றுதான். அநேக ஆண்கள் தங்கள் மனைவியை நேசித்தாலும் அதை வெளிப்படுத்த முயற்சிப்பதில்லை. ஆகவே, நான் கணவனாயிருந்தால் கனிவான வார்த்தைகள், அன்பான தொடுதல், உற்சாகமூட்டும் சிறு சிறு செயல்கள் போன்றவற்றை மனைவி புரிந்து கொள்ளும் வண்ணம் வெளிப்படுத்துவேன்.

2. நான் கணவனாக இருந்தால் என்னுடைய மனைவியை எனக்கு சமமாக நடத்துவேன். (If I am a husband, I will treat my wife equally)
அநேக கலாச்சாரங்கள் பெண்களை இரண்டாம் தர குடிமக்களாக கருதினாலும், நடத்தினாலும் வேதாகமம் ஆணித்தரமாக கணவனும், மனைவியும் சமம் என்பதை வலியுறுத்துகிறது. பொருளாதாரத்தில், கல்வியில். திறமைகளில், அனுபவங்களில் ஒரு வேளை மனைவி குறைந்திருந்தாலும் மனைவியை சமமாக நடத்துவதில் கணவனுக்கு பெரிய பொறுப்புண்டு. ஆகவே, நான் கணவனாக இருந்தால் ஆண்டவர் எனக்கு கொடுத்த என் மனைவியை அடிமையாக அல்ல், அருமையான துணையாக எண்ணி எல்லாவற்றிலும் முக்கியப்படுத்தி கருத்துகளுக்கும், உணர்வுகளுக்கும் மதிப்பளித்து சமமாய் நடத்துவேன்.

3. நான் கணவனாக இருந்தால் என் மனைவியிடம் எல்லாவற்றிலும் ஒளிவு மறைவின்றி நடந்துகொள்வேன் (If I am a husband, I will be transparent in all aspects)
பொதுவாக மனைவிகள் தங்கள் தகப்பனுக்கு அடுத்தபடியாக ஆழமாக நம்புவது கணவனை தான். கணவன், மனைவி உறவிலுள்ள ஒளிவு மறைவுகள். சந்தேக விதைகளை விதைத்து, பிரிவினை என்றகளைகளை ஏற்படுத்துகிறது. ஆகவே, நான் கணவனாயிருந்தால் பண விஷயங்களில், உறவுகளில், பழக்க வழக்கங்களில் சிறியதோ, பெரியதோ எப்படிப்பட்ட விஷயமாயிருந்தாலும் ஒளிவு மறையில்லாமல் நடந்து கொள்வேன்.

4. நான் கணவனாக இருந்தால் என் மனைவி எதிர்பார்க்கிற முறையில் தகவல் பரிமாற்றங்களை பகிர்ந்து கொள்வேன். (If I am a husband, I will communicate to her clearly as she expects)
Communication solves all the problems என்ற கூற்று எல்லா உறவுகளுக்கும், விசஷேமாக கணவன், மனைவி உறவுக்கு சிறப்பாக பொருந்தும். கணவர்களுக்கு சாதாரணமாக தோன்றும் சில விஷயங்கள் மனைவிகளுக்கு மிக முக்கியமானதாக இருக்கலாம் "இதானே" என கணவன் சொல்லாமல் விட்டது, "இதைக் கூட சொல்லவில்லையே" என மனைவி நினக்கஆரம்பிப்பது குடும்ப உறவுக்கு மிகவும் ஆபத்தானது. ஒரு மனைவி தெளிவாக தகவல் பரிமாற்றம் செய்வதனால் கணவனும் அப்படியே செய்ய வேண்டும் என எதிர்பார்ப்பது இயற்கை. ஆகவே நான் கணவனாயிருந்தால் என் மனைவி பேசுவதை பொறுமையாக கேட்கவும், என்னுடைய காரியங்களை நிதானமாக பேசவும் தரமான நேரங்களை
எடுத்து தகவல்களை பரிமாறுவேன்.

5. நான் கணவனாக இருந்தால் என் மனைவியை ஒருபோதும் எதற்காகவும் பிறரோடு ஒப்பிடமாட்டேன்.(If I am a husband, I will never compare my wife with others for anything)
எந்த காரியத்திற்காகவும், தான் பிறரோடு ஒப்பிடப்படுவதை ஒரு மனைவி உணர்ச்சி ரீதியாக சகித்து கொள்வதில்லை. இதை அறியாத அநேக கணவர்கள் மனைவியுடைய சமையலை, தோற்றத்தை, செயல்களை, வார்த்தைகளை தனக்கு தெரிந்த பிறரோடு ஒப்பிட்டு பேசுவார்கள். இது குடும்ப உறவுகளை நெருக்கமாக்குவதற்கு பதிலாக, நொறுக்கி போட்டுவிடும். ஆகவே, நான் கணவனாயிருந்தால் எந்த சூழ்நிலையிலும் என் மனைவியை மட்டம் தட்டாமலும் எந்த காரியத்திற்காகவும் ஒப்பிட்டு பேசாமலுமிருப்பேன்.

6. நான் கணவனாக இருந்தால் மற்றெந்த உறவுகளை விட என் மனைவியோடுள்ள உறவு மிகவும் பிரதானமானது என்பதை நிரூபிப்பேன். (If I am a husband, I will ensure that my wife is my top most priority)
ஒரு மனைவி தன் கணவன் தனக்குத்தான் முதலிடம் கொடுக்க வேண்டும் என்பதை மிக ஆழமாக எதிர்ப்பார்க்கிறாள். தன் கணவனுடைய கவனம்தன்னைவிட்டு சிறிதளவு சிதறுவதைக் கூட அளவாள் தாங்கிக் கொள்ள முடியாது. ஆகவே, நான் கணவனாயிருந்தால் என் மனைவியோடு தரமான நேரம் செலவழித்து, என்னுடைய வார்த்தைகளில், அவள் எனக்கு மிகவும் பிரதானமானவள் என்பதை நிரூபிப்பேன்.

7. நான் கணவனாக இருந்தால் என் மனைவியின் ஆவிக்குரிய வாழ்வில் அதிக கவனம் செலுத்துவேன். (If I am a husband, I will concentrate on my wife's spiritual life)
ஆவிக்குரிய வாழ்க்கையில் வரும் குறைபாடுகள் நிச்சயமாக குடும்பத்தின் மற்ற பகுதியில் விளைவுகளை மனைவி மற்றும் பிள்ளைகளுடைய ஆவிக்குரிய வாழ்க்கையின்மேல் அதிக கவனம் செலுத்துவது குடும்பத் தலைவனாகிய ஒரு கணவனுடைய கடமை. ஆகவே, நான் கணவனாயிருந்தால் என் மனைவியோடு சேர்ந்து ஜெபிக்கவும், வேதபகுதியை தியானிக்கவும், உபவாசம் பண்ணவும், ஆவிக்குரிய வளர்ச்சிக்கான தடைகளை மேற்கொள்ளவும், சத்துருவின் தந்திரங்களை முறியடிக்கவும் உதவி செய்வேன்.

......