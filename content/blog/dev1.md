---
author: Uravugal
categories: testing123
date: 2015-01-08T15:35:03+05:30
endDate: null
img: 10.jpg
startDate: null
tags: 
  - message
  - biblical
title: மனக்கவலை மாற்றல் அரிது.
venue: null
video: null
---
# This is title
அன்பு நண்பர்களே! New Year Celebration எல்லாம் முடித்து Exam Tension எல்லாம் முடித்து இருப்பீர்கள் என்று நினைக்கிறேன். ஒரு சிலர் எப்போதும் Cool ஆக இருப்பர்கள். 

<!--more-->

இன்னும் சிலர் மிகவும் பயந்து போய். இந்த முறை என்னுடைய result எப்படி வருமோ,Percentage குறைந்து விடுமோ என்றும் அல்லது சிலர் எதிர்காலத்தைக் குறித்து சரியான தீர்மானங்களை எடுப்பதில் ஒரு விதமான பயத்துடனும், மன அழுத்தத்துடனும் காணப்படுவீர்கள். வேதம் சொல்லுகிறது அவர் உங்களை விசாரிக்கிறவரானபடியால், உங்கள் கவலைகலை யெல்லாம் அவர்மேல் வைத்துவிடுங்கள் (1பேதுரு 5:7). மனம் சார்ந்த ஆளுமையை வளர்த்துக் கொள்ளும் பொழுது அதற்கு முக்கியத் தடையாக இருப்பது மன அழுத்தம், அதைத்தகர்க்க வேண்டியதும் ஒருவர் முழுமையான ஆனுமையை வளர்த்துக் கொள்வதில் இன்றிமையாதது.
இன்றைய காலகட்டத்தில் எல்லா வயதினரையும் பாதிப்பது மன அழுத்தம், மனஅழுத்தம் ஆங்கிலத்தில் STRESS என்றும் அதைச் சமாளித்தலை "STRESS MANAGEMENT"என்றும் தலைப்பிட்டு ஆளுமை வளர்ச்சிப் பயிலரங்கத்திலும், உரை அரங்கத்திலும், வகுப்புக்களிலும் கையாளப்பட்டு வருகின்றது.
அது என்ன மனக்கவலை? அதற்கும் மன அழுத்தத்திற்கும் எதேனும் தொடர்பு உண்டோ? என்ன தொடர்பு, என்ன உறவு? அதை மாற்றுதல் அரிது என்பதை உங்களுடன் சற்று பகிர்ந்துக் கொள்ள விரும்புகிறேன்.
மன அழுத்தம் என்றால் என்ன?
மன அமுத்தம் என்பது இருவகைப்படும் என்பார்கள். மூளையின் செயல்பாடு குறைவினால் ஏற்படும் சைக்காட்டிக் (Psychotic) மன அழுத்தம் மற்றும் அவ்வப்போது வாழ்க்கையில் ஏற்படும் பாதகமான சூழலினால் ஏற்படும் நியூராட்டிக் (Neurotic) மன அழுத்தம். இவற்றுள் நியூராட்டிக் வகையே மிகவும் பொதுவாகக் காணப்படுவது. கடந்த காலத்தைக் குறித்த குற்ற உணர்வு, நிகழ் காலத்தைத்தைக் குறித்த உதவியற்றநிலை,
எதிர் காலத்தைக் குறித்த நம்பிக்கையின்மை இவையே இத்தகைய மன அழுத்தத்தின் முக்கிய காரணங்கள். எனவே அத்தகைய சூழ்நிலைக்குள் ஒருவனைத் தள்ளும் போது எந்தவொரு பாதகமான சூழ்நிலையும் அவனுக்கு மன அழுத்தத்தைக் கொண்டு வருகிறது.

ஆனால் இதே மன அழுத்தம் அன்றாட வாழ்க்கையில் தொடரும் பொழுது, அதன் விளைவுகள் பயங்கரமாக இருக்க வாய்ப்புகள் உள்ளன. ஜப்பானில் இதற்கு(Karoghi) என்று பெயர் வைத்திருக்கிறார்கள். அதின் அர்த்தம் என்ன என்றால் "அதிக வேலைப்பளு மரணம்" ஆகும்

மன அழுத்தத்தை நிர்வகிப்பது எப்படி?
மன அழுத்தம் என்பதும் ஒரு நோய் எனக் கருதி இது இதனால் என ஆராய்ந்து. அதன் அடிப்படை காரணத்தையும் ஆராய்ந்து. அதைத் தீர்க்கும் வழியை ஆராய்ந்து, அதை மனத்திற்கு ஏற்றவாறு அறிந்து நிர்வகிக்க வேண்டும். உலகில் பிறந்த ஒவ்வொரு வருக்கும் ஒவ்வொரு விதமான பிரச்சினைகள் இருக்கும் என்பதை ஏற்றுக் கொள்ள வேண்டும், எனவே பிரச்சினைகளைப் பற்றி கவலைப்படாமல், எல்லாப் பிரச்சனைகளுக்கும் ஏதோ ஒரு தீர்வு உண்டு என்ற மனநிலையை முதலில் வளர்த்துக் கொள்ள வேண்டும். அப்பொழுது மன அழுத்தம் குறைந்து படிப்படியாக குணமாகும். தனிமையைத் தவிர்த்து நண்பர்களுடனும், சபை போதகருடன், சபை மக்களிடம் நேரத்தை செலவிடலாம். நமக்கு என்ன பிடிக்குமோ அதை செய்யலாம், செடி வளர்ப்பது, வீட்டை சுத்தம்
செய்வது, புத்தகங்கள் படிப்பது, பைபிள் வாசிப்பது, இசை ரசிப்பது போன்ற விஷங்களில் ஈடுபடலாம்.

எதிர்காலத்தின் மீது அதிக நம்பிக்கை வைத்திருக்கும் நண்பர்களுடன் பழகுவது, நேர்மறை எண்ணங்கள் கொண்டவர்களோடு உறவாடி உரையாடுவது, மன அழுத்தத்திற்கு சிறந்த மருந்தாக இருக்கும்.

பல நேரங்களில் நேரமே நமது மன அழுத்தத்திற்கு காரணமாகிறது. நேர நிர்வாகம் சரியாகச் செய்து பழகியவர்களுக்கு மன அழுத்தம் அதிகமாகப் பாதிப்பதில்லை. சோம்பேறித்தனம் என்பது நேர நிர்வாகத்தின் முதல் எதிரி, அதன் வயப்பட்டவன் வாழ்க்கையில் முன்னேற்றம் காண முடியாது.

உணர்ச்சி என்பது எல்லா மனிதர்களுக்கும் உண்டு. கர்த்தர் கொடுத்த பரிசு. உணர்ச்சிவசப்படுதல் என்பது மனிதனுடைய இயற்கை, ஆனால் ஒரு அளவை தாண்டும்பொழுது அது மன அழுத்ததை அதிகரிக்கிறது. எனவே உணர்ச்சி வசப்படாதவாறு மனநிலையை வளர்த்துக் கொள்ள வேண்டும்.

சரியான திட்டமிடுதல். அவசர மற்றும் அவசியப் பணிகளை முதலில் முடித்தல், வேலைப்பளுவில் அவ்வப்போது ஓய்வு எடுத்தல், மனதை தளர்வாக வைத்திருத்தல், தனிமை மற்றும் எதிர்மறை சிந்தினைகளை தவிர்த்து, நேர்மறை சிந்தனை, நண்பர்களுடன் அதிக நேரம் செலவிடுவது. வேதத்தை தியானித்தல், உடற்பயிற்சிகள் பொழுதுபோக்கு காட்சிகள் முதலானவை மன அழுத்தத்திற்கு மருந்தாக பலராலும்
அவ்வப்போது பரிந்துரைக்கப்படுகிறது.

நமக்கு ஏற்பட்ட பாதிப்புகள் குறித்தும், உணர்வுகளைப் பற்றியும் நடந்தவைகள் பற்றி நாம் யாருடனாவது பேச வேண்டும். நமது உறவினர்களிடமோ நண்பர்களிடமோ இது பற்றிக் கூறுவதற்கு விரும்பாவிட்டால் (Conseling) ஆலோசகரை அணுகலாம்.

மன அழுத்தத்தை தீர்ப்பதில் ஆவிக்குரிய வாழ்க்கையின் முக்கியத்துவம்:
மன நல மருத்துவத்துக்கும் ஆவிக்குரிய வாழ்க்கைக்கும் சம்பந்தமில்லை என்று நினைத்தது ஒரு காலம். ஆனால் அப்போது மனிதனின் அன்மீக செயல்பாடுகள் ஒரு மன நோயாக கருதப்பட்டன. ஆனால் இன்றைய ஆய்வுமுடிவுகள் ஆன்மீகம், மனிதனின் நோய் மற்றும் அதனால் ஏற்படும் மன உளைச்சலுக்கு தீர்வாக அமைவதை உறுதிப்படுத்துகின்றன. இந்தநாட்களில் உலகமெங்கிலும் பரவலாக பல நாடுகளின் மன நல மருத்துவ துறையில் சிற்றாலைகள் செயல்படுகின்றன. அனுதின வேத வாசிப்பு, ஆலய ஆராதனை, ஜெப வாழ்க்கை போன்ற நம்முடைய ஆவிக்குரிய நிலை மேம்படுத்தும்போது ஆண்டவரோடு உள்ள ஐக்கியத்தை வலுப்படுத்திக் கொள்ளும்போது ஆண்டவர் என்னை புதிய பெலத்தினால் பெலப்படுத்த வல்லவர் என்று அவரை சார்ந்து நாம் வாழும் போது, கர்த்தர் நம்முடைய மனதை தைரியப்படுத்தி நாம் அனுதினம் சந்திக்கிற பிரச்சனைகளை சவாலாக ஏற்று தைரியத்துடன் எதிர்கொள்ளத் தேவையான மனஉறுதியையும், ஆளுமை திறனையும் கொடுக்கப் போதுமானவராய் இருக்கிறார். எதைக் குறித்தும் கவலைப்படாமல் என் தேவன் கல்வாரி சிலுவையிலேயே நம்முடைய பாரங்களை சுமந்துவிட்டார் என்ற நம்பிக்கை நமக்குள் வரும்போது கர்த்தர் நம்மை பெலப்படுத்தி சகாயம் செய்ய போதுமானவராயிருக்கிறார். கர்த்தர் தாமே உங்களை ஆசீர்வதிப்பாராக!


......