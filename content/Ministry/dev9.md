---
author: Uravugal
categories: testing123
date: 2015-01-08T15:35:03+05:30
endDate: null
img: 
startDate: null
tags: 
  - message
title: மறப்பது ஒரு மருந்து
venue: null
video: videoyoutube
leadline: THis is test lead line
---

நம்மை மன்னித்தவரும், நாம் அவரிடம் அறிக்கை செய்த நம்முடைய கடந்த கால பாவங்களை இனி நினையாதிருப்பவருமான ஆண்டவராகிய இயேசு கிறிஸ்துவின் அன்பு நாமத்தில், உறவுகள் வாசகர்களுக்கு உளங்கனிந்த வாழ்த்துக்கள்.
<!--more-->
வாழ்க்கையில் சிலவற்றை நினையாதிருப்பது அல்லது மறந்துவிடுவது குடும்ப உறவுகளில் அதிக நன்மை பயக்கும், இதைக் குறித்து இக்கட்டுரையில் காணலாம். நினையாதிருத்தல் நம்முடைய தெரிந்தெடுப்பை பொறுத்தது. (A wilful choice)

சில குடும்பங்களை வெளிப்படையாக பார்க்கும்போது, எந்த பிரச்சனைகளும் தெரியவில்லை. நல்ல வசதிகள்; உயர்ந்த பொருளாதார நிலை, நல்ல
ஆரோக்யம், இதைவிட வேறு என்ன வேண்டும்? என்று அனைவரையும் வியக்க வைக்கும் சமூக அந்தஸ்து. ஆனால் சற்று நெருங்கி செல்லும்போது,
அவர்கள் பகிர்ந்துகொள்ளும் காரியங்கள் நம்மை வியப்பில் ஆழ்த்தும், எல்லாம் இருந்தாலும், குடும்ப உறவுகளில் நிகழ்ச்சியின்றி, சமாதானமின்றி
வாழ்ந்துக் கொண்டிருப்பதை அவர்கள் கூறுவார்கள்.

இதன் காரணம் என்ன என்று சற்று ஆழமாக ஆராய்ந்து, அவர்களிடம் மனம் திறந்து பேசும்போது "மறக்க முடியாத" சில வார்த்தைகள் அல்லது
நிகழ்வுகளினால் தொடர்ந்து ஒருவர் மற்றவரை காயப்படுத்திக் கொண்டே இருப்பதை கண்டு கொள்ளலாம்.

நான் எல்லாவற்றையும் மன்னித்துவிட்டேன் என்று வெளிப்படையாக சொல்லும் நபர்கள். தன்னை காயப்படுத்தியவர்களின் வார்த்தைகளையோ, செய்கைகளையோ "மறப்பதில்லை" இதுதான் அத்தைகைய குடும்பங்களில் மகிழ்ச்சி குறைவிற்கும், மன நிம்மதி இல்லாமல் போகுதலுக்கும், ஒருவரில் ஒருவர் பரஸ்பர சிநேகம் இல்லாத நிலைக்கும் காரணமாகி விடுகின்றது. சந்தர்ப்பம் கிடைக்கும் போதெல்லாம் தாங்கள் காயப்பட்டதை, நேரடியான வார்த்தைகளினாலேயோ அல்லது மறைமுகமான செயல்பாடுகளினாலேயோ தொடர்ந்து வெளிப்படுத்தி அதன் மூலமாக தாங்களும் மற்றவர்களும் மன அமைதியோடு வாழும் குடும்ப சூழ்நிலையை குலைத்துவிடுபவர்கள் உண்டு.

இதன் சில அடையாளங்களை நங்கு புரிந்துகொள்ளலாம்,
1. தேவையற்ற நேரத்தில், தேவைக்கு அதிமாக அடுத்தவரிடம் கோபித்து கொள்வது.

2. எந்த ஒரு விஷயத்திலும் முழுமையான ஒத்துழைப்பு தாரமல் இருப்பது அல்லது முற்றிலும் விலகிக் கொள்வது.

3. அடுத்த நபருக்கு பிடிக்காத ஏதோ ஒன்றை வேண்டுமென்றே சொல்வது அல்லது செய்வது.

4. எவ்வித வெளிப்படையான காரணமும் சொல்லிக்கொள்ளாமல், கருத்துப்பரிமாற்றத்தை (Communication) நிறுத்திக் கொள்வது.

5. அடுத்த நபர் உதவி கேட்கும் சந்தர்ப்பங்களில் கூட (தன்னை காயப்படுத்தியவர் என்பதால்), உதவி செய்ய முடிந்தும், அந்த நபர் கேட்கும்
விதத்தில் செய்து தராமல் இருப்பது.

6. ஒருவரோடொருவர் சாதாரணமாக பேசிக்கொள்வதில் அதிக ஆர்வம் காட்டாமல இருப்பது.

மேற்கூறிய இந்த ஒருசில அடையாளங்களிலே, இப்படியெல்லாம் செய்கின்ற நபர், தான் பாதிப்படைந்தவர் அல்லது காயம் அடைந்தவர் என்கிற மனநிலையை மட்டும் அதிகம் வளர்த்துக்கொண்டு (A Victim mentality) செயல்படுகிறார் என்பதை புரிய முடியும். இப்படிப்பட்ட மனப்பான்மை, தன்னையும் மேன்மேலும் காயப்படுத்தும், தன்னை காயப்படுத்தியவர்களுடன் இன்னமும் விரிசலை உண்டாக்கும் என்பதை இவர்கள் உணர்வதில்லை.

உதாரணமாக, ஒரு கணவன் இப்படிப்பட்ட "பாதிக்கப்பட்டவர்" என்னும் மனநிலையில் இருக்கிறார் என்று வைத்துக் கொள்வோம். ஒருவேளை, ஏதோ ஒரு சந்தர்ப்பத்திலே, தன் மனைவியின் வார்த்தைகளோ அல்லது மனப்பான்மையோ (Attitude) இவரை உண்மையாகவே பாதித்திருக்கலாம்.

இதனை ஜெபத்தோடும், நல்ல பண்போடும், பக்குவமாக மனைவியிடம் எடுத்துச் சொல்லி. மனதார மன்னித்து "மறந்து விடுவது" வளர்ச்சிக்கு வழிவகுக்கும்.

இதுபோலவே, கணவனால் தான் காயப்பட்டதாக நினைக்கும் மனைவி, அன்போடும் பண்போடும் கணவனிடம் வெளிப்படையாக எடுத்துக்கூறி பொறுமை காப்பது நன்மை பயக்கும்.

நான் மன்னித்துவிட்டேன் ஆனால் மறக்கமாட்டேன் என்பவர்கள், நான் கடந்ததை நினையாதிருக்க இன்னமும் தீர்மானிக்கவில்லை என்றுதான் கூறுகிறார்கள். ஆகவேதான் பழையவற்றை இன்னமும் நினைக்கிறார்கள், அடுத்தவரிடம் நினைப்பூட்டுகிறார்கள்.

தன் கணவனையும், தன் இரு மகன்களையும் "அநியாயமாக" கொலை செய்தவர்களை மன்னித்து, கடவுள் மீது நம்பிக்கை வைத்து தன் வாழ்க்கையை தொடரும் திருமதி. Gladys Stains போன்றவர்களை நினைத்தால். குடும்பத்தில் ஏற்படும் சிற்சில வாக்குவாதங்கள், பேதங்கள், உரசல்கள் போன்றவை கருத்தில் கொள்ள கூட தகுதியற்றவை என்பதை உணரலாம். (Not worth considering such trivial issues)

"முந்தினவைகளை நினைக்க வேண்டாம், பூர்வமானவைகளை சிந்திக்க வேண்டாம். இதோ, நான் புதிய காரியத்தை செய்கிறேன்" (ஏசா 43:18,19) என்று வாக்குரைத்த வல்லவர் வாக்கினை நம்புங்கள்.

தனக்கு தீங்கு செய்த தனது சகோதரரிடம் யோசேப்பு காண்பித்த மனப்பான்மையை சற்று சிந்தியுங்கள் (ஆதி 42:51, 45:5-8) அவன் அதை நினையாதிருக்க தீர்மானித்தான்.

தான் கர்த்தரால் முழுமையாக அங்கீரிக்கப்பட்டிருந்த போதிலும், கர்த்தரால் நிராகரிக்கப்பட்டவனும், தன்னை கொலை செய்ய விரட்டியவனும், தன்னை நயவஞ்சகமாக ஏமாற்றியவனுமான சவுலின் அனைத்து செய்கைகளையும் மனனித்து, மறந்துவிட்ட தாவீது அரசனை நினைவுகூருங்கள்.

கர்த்தருடைய இருதயத்திற்கு ஏற்றவன் என்ற சாட்சி எவ்வளவு பெரியது அவன் மனப்பான்மை எப்படி இருந்தது? நீங்களே வாசித்து சிந்தியுங்கள் (2சாமுவேல் 1:11-17 4:8-12 /9:1-7). மேலும் "நீ தீமையினாலே வெல்லப்படாமல் தீமையை நன்மையினாலே வெல்லு" என்று கடவுளின் வார்த்தை நமக்கு கூறுகிறதே (ரோமர் 12:21)

கெடுதல் செய்பவர்களுக்கு எதிராக நாம் பயன்படுத்தும் கடைசி ஆயுதம் அன்பு கூறுவதும் அவர்களது தேவைகளை சந்திப்பதுமாகும். - லூயு ப்ரியோலோ
தீமையைத் தீமையால் எதிர்க்காதே என்ற இயேசுநாதரின் போதனையை இந்த உலகம் கடைபிடிக்கவில்லை. அதனால் தான் இவ்வுலகம் இவ்வளவு தீமையுள்ளதாக இருக்கிறது - விவேகானந்தர்.

இவை அனைத்தையும் மனதில் கொண்டு "பாதிக்கப்பட்ட நபர்" என்னும் சிறைப்பட்ட மனநிலையை களைந்து, பரந்த மனப்பான்மையோடு வெளியே வாருங்கள். இணங்கி விட்டுகொடுங்கள், சுயநலமான உள்நோக்கங்களை தவிர்த்திடுங்கள். மிகவும் கடினத்தன்மையோடு இராதேயுங்கள் (Don't be too rigid, but be flexible)

தன்னை பாதித்தவர் என்னும் காரணத்தினால், அந்த சந்தர்ப்பம் கிடைத்தவுடன் முழுமையாக அடக்கி ஆள நினைக்கும் மனநிலை ஒருபோதும் பரஸ்பர சிநேகத்திற்கு ஏற்றதாக இராது. ஆகவே அப்படிப்பட்ட மனநிலையை தவிர்த்திடுங்கள்.

(NEVER TRY TO SUBDUE THE OTHER PERSON TOTALLY. BY DOING SO, YOU MAY WIN THE ARGUMENT; BUT YOU'LL LOOSE THAT PERSON FOR LIFE)

ஆகவே உங்கள் கடந்த காலம் உங்கள் நிகழ்காலத்தை பாதிக்க இடங்கொடாதிருங்கள். உங்கள் கடந்த கால அனுபங்கள், உங்கள் நிகழ்கால சமாதானத்தை பாதிக்க இடங்கொடாதிருங்கள் கடந்த காலங்களில் உங்களை காயப்படுத்தின (மற்றவரின்) வார்த்தைகளோ, செய்கைகளோ, உங்கள் நிகழ்கால நல்லுறவை பாதிக்காமல் பார்த்துக் கொள்ளுங்கள், இவற்றையெல்லாம் கருத்தில் கொண்டு உங்கள் உறவுகளைச் சரிவர கையாளுவது, மன்னித்து மறக்கும் மனப்பான்மையை வளர்த்துக் கொள்வதும் உங்கள் கையில்தான் உள்ளது!.
அதாங்க சொல்றோம் "மறப்பது நல்ல மருந்து"
......