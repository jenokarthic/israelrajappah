---
author: Uravugal
categories: testing123
date: 2015-01-08T15:35:03+05:30
endDate: null
img: 5.jpg
startDate: null
tags: 
  - message
title: உறவுகளும் உணர்வுகளும்
venue: null
video: null
---

கடிகாரத்தில் நேரத்தைப் பார்க்காமல் கடினமாக உழைத்தால் தான் என்னால் புதிய பொருட்களைக் கண்டுபிடிக்க முடிந்தது என்றார் தாமஸ் ஆல்வா எடிசன். அது போலவே இப்புத்தகத்தின் வார்த்தை மிகுதியை பார்க்காமல் கவனமாக வாசித்தால் தான் நல் வாழ்வின் புதிய யுத்திகளை கண்டுபிடிக்க முடியும்" உறவுகளும் உணர்வுகளும் என்ற வித்தியாசமான தலைப்பின் கீழ் விகர்ப்பமான கேள்விகளுக்கு பதில் பெறுவோம்
வாருங்கள்..
<!--more-->

உச்சி வெயில் மண்டையை பிளக்கும் நேரம் அது. பசி மயக்க கண்ணை சொருகி கொண்டிருக்க, கண்ணீர் தண்ணீரை போல் முகத்தில் ஓடிக் கொண்டிருக்கிறது. பாதை மாறி அலைகிறாளா இந்த அபலைப் பெண் என்று பார்ப்பவர்களுக்கு யோசிக்க தோன்றும் நிலையில் அவளது தள்ளாடின நடைகள்.

அவளது மனத்திரை கொஞ்சம் கொஞ்சமாக அவள் அங்கலாய்ப்புகளை படம்பிடித்து காட்ட, ஐயோ!. நான் என்ன செய்வேன். நான் ஒரு பெண். எனது மனவிருப்பத்திற்குயாரும் மதிப்பளிக்கவில்லையே என்று மனதிற்குள்ளே எண்ணிக் கொண்டாள். வயிற்றில் வளரும் குழந்தை பிறந்த பின்பு அப்பா யார் என்று கேட்டால் என்ன சொல்லுவேன்? நீ அடுத்த குடும்பத்தை கெடுத்த துரோகி என்று என் குழந்தை என்னை குற்றம் சாட்டுமோ? ஆ... நான் தவறு செய்துவிட்டேனே. எஜமான் வீட்டில் வேலைக்காரியாகவே வாழ்ந்திருக்க வேண்டும். சரி, இனி யோசித்து என்ன பிரயோஜனம்? வாய்திறவாமல் வயிற்றில் வளரும் குழந்தையோடு செத்துப்போவது தான் பொருத்தமானது...... மனதில் எழும் கேள்விகளுக்கு விடைதெரியாமல் விம்மி விம்மி அழுகிறாள். பாவம் அந்த அபலைப் பெண்.

என்னங்க, அப்பெண் யார் என்று கண்டுபிடித்து விட்டீங்களா? ஆமாங்க.... சரியா சொன்னீங்க! அந்த அபலைப்பெண் ஆகாரே தான். இச்சம்பவத்தை ஆதி16 ஆம் அதிகாரத்தில் வாசிக்கலாம். விருப்பமில்லாத திருமணம் ஒர் அவமதிப்பாகும். உனர்ச்சியில்லாத திருமணம் ஓர் அடிமை வேலையாகும் என்றார் திரு. ரவிசகரியாஸ். ஆம் திருமணம் தோற்றுப்போகிறது இல்லை. மக்கள் தான் தோற்றுப் போகிறார்கள்.

அன்பு உள்ளங்களே இன்று உங்களது நிலை என்ன? என்றோ அறியாத பருவத்தில் எடுத்த தவறான முடிவுகளால் இன்று கலங்கடிக்கப்பட்டு நிற்கிறீளா? உங்கள் விருப்பம் இல்லாது ஏற்பட்ட அடங்கியிருக்க வேண்டிய வீட்டை விட்டு விட்டு இன்று தனித்து விடப்பட்டிருக்கிறீர்களா? வாழ ஆசை ஆனால் வாழவோ வழியில்லை என்று கூறுபவரா நீங்கள்.... கவலைப்படாதிருங்கள்!

இதுபோன்ற பல விகர்ப்பமான கேள்விகளை சந்தித்த ஆகார், வனாந்திரத்தில் தனிமையை இனிமையாக்க முயற்சித்து கொண்டிருக்கையில் திடீரென்று கேட்ட சத்தத்தில் அவளது பசி பறந்து போயிற்று. கண்கள் தெளிவாயிற்று அகாரே எங்கே இருந்து வருகிறாய்? எங்கே போகிறாய் என்ற கரிசனையுள்ள வார்த்தைகள். கணவனின் அரவனைப்பில் கிடைக்காத ஆறுதல், அப்பப்பா என்னை பார்க்க ஒருவரா, என்னிடம் பேச ஒருவரா என்னை நேசிக்க ஒருவரா என்னைத் தேடி ஒருவரா இத்தனை கேள்விகளும் நொடிப்பொழுதில் தோன்றி மறைய வாழ்வில் நம்பிக்கை பிறந்தது. ஆம் நாளைய தினத்தைக் குறித்ததான கவலை இன்றைய மகிழ்ச்சியைத் திருடுகிறது. ஆகார் தன்னோடு பேசிய சத்தம் யாருடையது என்பதை கண்டுகொண்டு மகிழ்ச்சியில் திளைக்கிறாள்.

ஆண்டவரே நான் உம்மை தேடவில்லை, நீரோ தேடி வந்தீர். உலகம் என்னை புறக்கணித்தது, நீரோ புறக்கணிக்கவில்லை. என் மனம் அறிந்து கொள்ள யாருமில்லையே என்ற புலம்பலின் நடுவில் என் பெயரை கூறி அழைத்து என் குழந்தையின் பெயரையும் நீர் அறிவிக்கிறீரே. என் பெயர் சொல்லி அழைத்தவரே.... நானும் உம்மை பெயர் சூட்டி அழைக்கட்டுமா என்று என்னை காண்பவரே என உரத்த சத்தமிட்டாள். பின்பு தான்
வெளியேறி வந்த குடும்பத்தோடு அடங்கியிருந்தாள்.

உறவுகளில் உரமிழந்து சோர்ந்து போயிருக்கிறீர்களா? உங்களுக்கு ஓர் நற்செய்தி!வனாந்திரத்தில் ஆகாரை கன்டவர் இன்று உங்களையும் கான்கிறார். உங்களுடையநினைவுகளை அவர் ஆராய்ந்து அறிந்திருக்கிறார். அவருக்கு மறைவானது ஒன்றுமில்லை. தவறுகளுக்காக மனம் வருந்துங்கள். தேவனிடம் அறிக்கை செய்து விட்டுவிடுங்கள்.தேவ இரக்கத்தையும், தேவ ஆலோசனையையும் பெற்று அதன்படி நடக்க
தீர்மானியுங்கள். உறவுகள் வலுப்பெறும். உணர்வுகள் உயிர் பெறும்.

......